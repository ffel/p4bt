Interview met een fietser
=========================

> Wat stel jij je bij de applicatie voor?

Er zijn gebieden waar heel weinig campings zijn. Hotels zijn gewoon niet zo fijn en vaak erg duur. Het is prettig om buiten in een tentje te slapen.

Ik zou het prettig vinden om op 's morgens te kunnen kijken of in de buurt van de bestemming die ik in gedachten heb een overnachtingsmogelijkheid is. Dat kan een camping zijn, maar ook een plaatsje bij een particulier.

Het kan ook gebeuren dat ik 's avonds wil kijken of in de buurt waar ik op dat moment ben een overnachtingsplek is.

> Welke informatie zou je van de locaties willen zien?

Het zou fijn zijn wanneer je een overzicht kan krijgen van de locaties in de buurt, ik zou dan graag de afstand en de richting willen zien. Het is altijd fijn een plek te nemen in de richting waar je de dag erna heen wil.

Oh ja, het zou ook fijn zijn om te weten hoeveel hoogtemeters je nog moet fietsen. Wanneer je 's avonds moe bent is het minder erg nog 10 km te moeten fietsen zonder te stijgen dan nog 400 meter omhoog te moeten.

> Maakt het nog uit wat voor een locatie het is?

Grote campings met veel caravans zijn vaak niet zo prettig. Kleine campings of bij een particulier is prima. Het zou leuk zijn wanneer andere fietsers die enthousiast over een plek zijn hun waardering kenbaar kunnen maken.

> Zou je eigenlijk zelf ook fietsers en wandelaars willen ontvangen?

Nou je het zegt, ik heb best een grote tuin en zo af en toe mag er best eens iemand kamperen. Als het zo uit komt mogen ze ook wel mee-eten.

> Wat zou je voor zo'n overnachting willen krijgen?

Ach, het gaat mij meer om de gezelligheid. Het is echt niet zo dat ze de hele avond met me moeten praten, ze kunnen in de tuin best een boek of zo lezen, en wanneer ze willen mogen ze ook best hun eigen potje koken. Een vergoeding van 5 euro per persoon lijkt me redelijk.

> Zouden de fietsers of wandelaars ook de douche kunnen gebruiken?

Oei, daar heb ik nog niet bij stil gestaan. Ik denk wel dat het fijn zou zijn wanneer er een waarderingssysteem voor gasten is. Wanneer het helemaal misloopt, dan zou het fijn zijn om via de app te kunnen achterhalen wie de mensen precies zijn en waar ze worden, zodat ze aansprakelijk gesteld kunnen worden. Los daarvan, hoef ik niet meteen een heel overzicht te krijgen van mijn gasten.
